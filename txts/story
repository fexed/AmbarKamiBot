						L'Inizio
5 Kisaragi 981
L’odore di salsedine e lo strillare dei gabbiani li sveglò dal torpore in cui caddero durante il tragitto. In pochi minuti, giusto il tempo di sgranchirsi e recuperare il loro equipaggiamento, il vascello sul quale si trovavano attraccò al porto di Melar. La luce del giorno limpido colpì i loro occhi con forza mentre risalirono da sottocoperta e scesero sul molo.
La città era viva di fronte al gruppo, e furono quasi costretti a farsi da parte sulla banchina dal viavai dei marinai.
Il ricordo del sogno, quelle sensazioni che esso provocò, era ancora ben presente nelle loro menti e il desiderio e la curiosità non accennavano a diminuire.
La strada di fronte al gruppo non è ancora conclusa, anzi: erano appena all'inizio.
I sette si presentarono. Scoprirono subito di aver fatto tutti un sogno molto simile, un mese fa ad inizio anno, e decisero di fare gruppo, almeno fino a quando non avrebbero raggiunto la loro meta comune: Grillir.
Trovandosi senza oro senza oro, parlarono con un locandiere e ottennero un semplice lavoretto: 5 cervi adulti entro la sera per 15 mo a testa, metà della carne e qualche litro d'acqua.
Si divisero, addentrandosi nel bosco ai limiti della città a Est. Tra chi piazzava trappole, chi seguiva tracce e chi costruiva strumenti per la caccia, in poche ore riuscirono a catturare 3 cervi adulti e 1 cucciolo.
Silva e Miryks, non senza fatica, riuscirono a catturare anche un cervo albino vivo. Dexio li seguiva attento.
Ragnar, Zanark e Kaato per qualche momento percepirono dei lupi che puntavano le carcasse di cervo custodite da Durga, ma dopo essersi assicurati che non avrebbero dato problemi la raggiunsero e si unirono a lei nel fare da guardia ai cervi catturati.
Dopo essersi riuniti, nel primo pomeriggio portarono la selvaggina al locandiere. Lui disse loro quanto possa valere la pelliccia del cervo albino e decisero di lasciargli anche la carne anche dell'albino. In cambio, il locandiere si occupò di scuoiare per bene gli animali in modo da fornire loro la ricompensa concordata: in tutto fecero 15mo e un'otre da 3l d'acqua a testa, oltre a 180Kg di carne fresca di cervo.
Raggiunsero anche la bottega, dove si attrezzano con uno zaino da viaggio ciascuno, dalla capacità di 50Kg, qualche lanterna e qualche mantello.
Nel cercare una carovana con cui poter trasportare i loro averi, si incontrarono con un umano panciuto e pieno di sé. Cercarono di ottenere informazioni su dove poter noleggiare o comprare una carovana, ma l'umano, che era un mercante e ne possedeva qualcuna, non ne aveva di disponibili che rispecchiassero le loro esigenze. Abbandonarono l'idea, non prima di essere riusciti ad alleggerire la cintura dell'umano: Zanark riuscì a sfilargli un borsello con 27 monete argentate dai simboli sconosciuti.
Tornarono quindi alla locanda, si riposarono bevendo e facendo scorte di viveri come pane e pandivia, e attesero la notte: volevano ottenere una carovana costi quel che costi... o gratuitamente.

						La Freeway
Pianificarono di rubare una carovana: puntavano a farlo di notte, di nascosto. Sostarono alla locanda per attendere l'imbrunire, mentre pensavano a come agire.
Ragnar attense alla locanda per poter caricare la carne al volo, mentre gli altri uscirono e si organizzarono.

6 Kisaragi 981
Mezzanotte
Il resto del gruppo attese nella strada principale, mentre Dexio e Kato provarono ad accerchiare il magazzino passando dal mare. Si addentrarono nell'acqua, cautamente, e raggiunto il molo trovarono le carovane prive di cavalli.
Seguendo le tracce degli zoccoli raggiungono la stalla e prendono due cavalli: un maschio e una femmina, entrambi marroni ma la femmina ha una macchia bianca sul volto. Dexio insegnerà velocemente a Kaato come trattare un cavallo.
Portano i cavalli alle carovane, li legano ad una che fa al caso loro e approfittando di un fuoco appiccato da Zanark per partire, caricare i compagni e dirigersi verso Est in direzione Grillir.
Durante il tragitto, su proposta di Kaato, nominano la carovana "Freeway" in onore di un'antica parola del suo popolo che significa "libera via".

						Il Viaggio Verso Grillir
7 Kisaragi 981
Nel giorno e mezzo di tragitto le cose scorrono tranquille, fin quando incontrano un bandito che reclama un pedaggio per passare. Lo superano, grazie alla bola lanciata da Silva e allo sputo di fuoco di Zanark, ma non prima di essere stati minacciati da varie frecce scoccate: una in particolare è stata scoccata dopo la richiesta del nome al bandito da parte di Zanark e recava un foglio con scritto "Elgruid".
Durante la fuga però, Durga e Kaato vengono colpiti da delle frecce. Kaato riporta una ferita quasi mortale, ma verrà salvato da Ragnar.
Per riposarsi, si accampano varie volte e riprenderanno a viaggiare di sera, dopo aver lasciato dormire i cavalli e aver banchettato con della carne nonostante il desiderio di Zanark di trovare della frutta.
Superato un bivio, e usciti dall'enorme bosco, il viaggio prosegue in mezzo ad una incontaminata prateria.

8 Kisaragi 981
Dopo altre ore di viaggio, verso la mezzanotte si fermano ad una casa nel mezzo del nulla, circondata da campi coltivati. Un simpatico gnomo pelato e dalle folte basette stava fumando la sua pipa sulla finestra. Attirata la sua attenzione, e dopo aver chiesto informazioni sul tempo di viaggio (ancora due giorni almeno), scambiano 15Kg di carne con altrettanti kg di ortaggi e legumi e, pagandolo una moneta d'argento, ottengono anche una pentola e delle scodelle per poter cucinare.
Dopo aver concluso il baratto, salutano lo gnomo, di nome Al, e riprendono il viaggio.
	    ____         _/
	 __/	\_______/    
      __/                       
     /       
Melar.
    \ ..........        ...
     |          ........   ....
      \_          ___   .      .    ..X
	\      __/   \   .      ....
    ____|  ___/       \   .
   \      /            \ Hafna
    \    /              \___
     \__|                   \
                             \
Durante il viaggio, Kaato va da Ragnar e gli dice di essergli estremamente riconoscente per avergli salvato la vita, e che vedrà di ricambiare il favore non appena si presenterà l'occasione. Poco dopo si metteranno tutti a dormire, mentre Dexio guida la carovana.

Qualche ora più tardi, verso le due, Dexio si ferma: da un po' di tempo sta sentendo dei tremorii provenienti da sotto terra. Sveglia il resto del gruppo e comunica la sua teoria: potrebbe essere un Drago di Terra, difficile da stanare ma facile da sconfiggere, per mani esperte, una volta che è fuori dal terreno.
Il gruppo però decide di proseguire, e Kaato ne approfitta per fare domande a Ragnar e Zanark sulla loro natura di mezzi-umani e mezzi-draconidi.

Verso le prime luci del mattino, incrociano una nana al comando di un carro vuoto trainato da un cavallo. La avvertono dei tremorii e le consigliano di fermarsi da Al se avesse avuto bisogno di qualcosa, dicendo di essere mandata lì dai "ragazzi della carne di cervo".

Dopo essersi accampati per pranzo, ed aver ripreso il viaggio qualche ora dopo, nel primo pomeriggio Ragnar si accorge che in lontananza ci sono dei tonfi: molto lontani e dal suono molto grave, quasi impercettibile, ma ci sono. Girandosi a più riprese, però, non riesce a vedere nulla.
Silva e Zanark lo aiutano a investigare: Silva, tenendo lo sguardo fisso dietro di loro da dove provengono i tonfi, si accorge di un leggero tremore del terreno. Sentendo il pericolo avvicinarsi, sveglia gli altri e discutono su come afforntare l'ipotetico Drago di Terra.

Zanark: "Parli draconide?"
Dexio: "No, parlo di draghi!"
Il piano è il seguente: Ragnar prosegue con la carovana, andando finché non smette di sentire i rumori, mentre il resto del gruppo proverà a usare un grosso masso nelle vicinanze per fare abbastanza rumore da stanare il mostro.
Con fatica, riescono a spezzare il masso ma è comunque troppo piccolo e in 5 non riescono a lanciarlo più lontano di un paio di metri. Zanark, nel frattempo, si avvicinava alla bestia sotterranea parlando in draconico e chiedendole di fermarsi, ma la bestia lo supera dirigendosi verso il gruppo che sta sollevando e facendo cadere il masso a ripetizione a mò di tamburo.
Corre verso di loro, il gruppo si separa in direzioni diverse ma è troppo tardi: una gigantesca bocca di diversi metri di apertura si apre dal terreno e li scaraventa a 10-15m d'altezza, rinabissandosi subito dopo.
Dolorosamente riatterrati, il gruppo si riprende e camminando piano si allontana dal mostro, che sembra attendere nel solito punto da dove è sbucato.
Raggiungono Ragnar che li aspettava alla carovana ferma ad un paio di chilometri di distanza e, riprendendo fiato, proseguono il viaggio verso Grillir, sperando che la bestia non li segua più.
9 Kisaragi 981
La mattina seguente si svegliano dall'accampamento e presto ripartono, con Kaato alla guida.

						L'Arrivo a Grillir
Diverse ore dopo, in pieno giorno, si trovano finalmente sull'ultimo tratto di strada e le alte e rustiche mura di Grillir si avvicinano alla loro Freeway.
Le mura sono alte circa 15-20m, composte di pietroni vecchi e con numerosi licheni e ciuffi d'erba che spuntano. Nonostante l'aspetto antico, l'imponenza e la stazza non fanno dubitare del loro valore protettivo.
La città a occhio è diverse volte più grande di Melar.

L'entrata della città è adornata da una piazza al cui centro vi è una piccola fontana. La via principale di fronte alla porta delle mura, che si dirige dritta verso Est, la percorre da parte a parte ed è costeggiata da svariate bancarelle e viottoli secondari.
Chiedono in giro e si dirigono subito verso la scuderia della città, dove un amichevole nano e due bambini li accolgono e prendono in consegna cavalli e carovana, assicurandoli sulla serietà della protezione delle guardie sempre all'erta.

Zanark copia su un pezzo di carta uno schizzo della mappa della città affissa vicino al cancello d'entrata, vicino alla bacheca con vari contratti e taglie appese.
Il gruppo quindi si divide tra i due fabbri, i fratelli mezzorchi Ungra e Grod, e un falegname, l'elfo Orym, per fare varie compere tra armi, spade e scudi e qualche domanda.
Kaato trova un secchio, all'apparenza estremamente comune, ma da cui ha percepito un'aura magica curiosa, e lo paga pochi spiccioli.

Nel frattempo, Zanark e Ragnar incontrano un losco umano, un certo Rafir, con un turbante bianco in cui è incastonato un rubino. Incuriositi dal fatto che la sua bancarella fosse completamente vuota iniziano a parlarci e prendono una birra alla locanda l'Oste Accogliente: si accordano di trovarsi a mezzanotte alla bancarella per parlare di affari.

						L'Incontro con Momok
In serata, il gruppo si ritrova come d'accordo all'Oste Accogliente. Cenano insieme, parlando e scherzando. Verso le 21 di sera un anziano umano senza il braccio sinistro si avvicina a loro dopo essersi fatto indicare il loro tavolo dall'Oste: è Momok, il fautore del sogno che li accomuna.

Nelle ore successive, Momok racconta perché e come ha contattato loro 7: 100 anni fa ha provato a sconfiggere un mago oscuro che voleva conquistare il mondo per soggiogarlo. Lui era un abile guerriero ma non riuscì a fermarlo, e il mago con le sue ultime forze lo ha bandito 100 anni nel futuro. Arrivato qua 6 anni fa ha passato il suo tempo a studiare un rito per contattare delle persone che aveva visto: nel suo viaggio attraverso il tempo ha avuto una serie di visione di 7 eroi, gli Eroi della Leggenda, in cui onore sono state erettue statue e palazzi. Il rito ha dato come esito il sogno che i 7 membri del party hanno avuto un mese fa.
Lui non obbliga, ma chiede solamente di provare a fermare quello che ormai sospetta essere un lich rimasto a radunare energie nell'ultimo secolo. In cambio manterrà la sua promessa: ha prodotto dei cristalli in cui ha racchiuso le sue memorie, nelle quali ognuno potrà trovare informazioni su ciò che gli interessa.
A lui rimangono 2, forse 3 giorni di vita poiché il viaggio nel tempo lo ha maledetto, o comunque ha avuto effetti negativi: il braccio, ora annerito e pieno di pustole, è il sintomo della malattia magica che lo sta velocemete uccidendo. Il suo nemico, il lich, era solito vestire una tunica nera con una fascia bianca al centro che culminava col simbolo della sua setta: una stella a sette punte. Non sa se ha ricostruito la sua setta nell'ultimo secolo: al suo tempo ne aveva ucciso tutti i membri, compresi i 6 gerarchi superiori, prima di essere sconfitto dal capo.
Ciò avvenne dove adesso si trova Yeonan, nel Regno di Pan Yuhan: sotto la città c'è un sistema di catacombe che gli ha richiesto 4 giorni di esplorazione per raggiungere l'atrio finale dove si è consumata la sua ultima battaglia.


Dopo aver risposto a varie domande sugli oggetti magici recuperati, si congeda. Dovrà concludere un rito per poter mentenere il suo spirito nel mondo terreno dopo la sua morte, per poterli contattare di nuovo ed aiutarli. Lascerà loro un sacchetto di pietre preziose del valore di circa 700-800mo come contributo per la loro avventura e disegna loro una mappa del mondo per come lo conosceva.

Ragnar e Zanark escono poco dopo, per un appuntamento.
Dexio, Kaato e Durga andranno a dare un'occhiata all'arena, mentre Miryks e Silva andranno a letto.

						Esperienze a Grillir
10 Kisaragi 981
Mezzanotte
Dopo qualche ora di attesa, Ragnar e Zanark vengono sorpresi da due dardi avvelenati che li colpiscono, fortunatamente a ciascuno sul lato del collo più squamoso ed il veleno non ha avuto effetto. Di sfuggita, vedono una figura nelle tenebre e la inseguono. Dopo un breve inseguimento finiscono in un vicolo, dove trovano Rafir ansimante che cercava di scalare una parete.
Attraverso un interrogatorio, prima nel vicolo e dopo nella propria stanza alla locanda, scoprono che Rafir li aveva raggirati e venduti poiché è uno schiavista. Una lettera trovatagli addosso da un certo "B." chiedeva specificamente loro per 25ma ciascuno.

Dexio, Kaato e Durga, arrivano all'arena poche ore prima: l'arena è abbastanza grande da contenere 150-200 persone sugli spalti, il terreno è in terra battua e durante il giorno funge da teatro, mentre durante la notte è luogo di scontri, all'ultimo sangue o meno, e scommesse. In questo momento un nano agile armato di due sciabole salta schivando le possenti martellate di un mezzorco che tenta di spiaccicarlo, schivando le falciate a mezz'aria del nano che con un salto riesce facilmente a raggiungere l'altezza del mezzorco.
Kaato fà qualche domanda a coloro che sembrano essere i responsabili: si scommette con un pagamento anticipato, il vincitore prende i soldi di tutti i partecipanti alla lotta. Si concorda prima se si lotta per uccidere o solo per sport, e gli sfidanti si accordano per eventualmente scommettere gioielli o altro.
Dopo un breve battibecco tra Dexio e una bionda umana dall'aspetto guerrigliero e uno sfortunato incontro con un gruppo di mezzorchi teppisti con Kaato, tornano alla locanda e comunicano agli altri il loro piano: partecipare all'arena per poter far fruttare le monete che possiedono.
Dopo aver comunicato l'intenzione a Silva e Miryks, vanno insieme a chiedere ai fratelli Zanark e Ragnar: li troveranno impegnati nell'interrogatorio.

I due fratelli hanno scoperto che Rafir tiene un forziere nascosto nella sua bancarella: lo legano e tutti e tre vanno a verificare.
Ragnar inserisce il rubino che Rafir aveva sul turbante nella fessura del forziere, lo apre e una fitta nube verde li investe. Senza avere possibilità di reagire, entrambi svengono.

Mattina
Dopo aver fatto colazione, Silva, Durga e Miryks escono dalla locanda alla ricerca dei due fratelli. Vengono però sorpresi da una folla radunata intorno ad una bancarella, e avvicinandosi riconoscono Ragnar e Zanark stesi a terra, addormentati. Li svegliano, e subito esternano la propria rabbia: Zanark grida "Dov'è?!" sputando fuoco in aria mentre Ragnar è visibilmente arrabbiato.
I due fratelli si dirigono alla locanda a fare colazioni, con l'umore grigio e a terra, mentre il resto del gruppo si raduna alla carovana, dove Kaato e Dexio hanno dormito per risparmiare.
Si ritroveranno tutti e 7 dai fabbri per recuperare gli ordini del giorno precedente.
Mentre alcuni membri del gruppo sono dal fabbro, Kaato e Dexio recuperano 5 coperchi a 5ma dal falegname Orym e li proveranno uno ad uno col secchio magico. Scopriranno che se si chiude con un coperchio in particolare e lo si scuote dicendo "acqua" esso produrrà circa 3l d'acqua.

Ragnar e Zanark investigando nei vicoli trovano un losco tizio, incappucciato, che infastidito dopo un po' di battibecchi rivelerà loro che Rafir è fuggito dalla città e che non lo vede da quando ha pagato lui e il collega. Dopo vari tentativi andati a vuoto di convincerlo e intimidirlo, se ne andrà lasciando i due fratelli a corto di informazioni.
Si incontreranno con Kaato e Dexio in strada, e poco dopo con Silva, che era andato a vedere l'arena/teatro, e Myriks e Durga, andate dai fabbri a fare delle domande.

Decidono di vendere il rubino donato loro da Momok per raggranellare un po' di monete d'oro. Puntano due bancarelle in particolare in città, nella via principale, entrambe gestite da avventurieri: una bancarella è gestita da un umano e un elfo, mentre la seconda è gestita da un umano, una mezzorca e un nano. Scelgono di partire da questa poiché vedono che espongono pietre preziose.
Discutono per qualche decina di minuti, mostrando il rubino e le pietre preziose al nano che ne rimane ammaliato, dicendo che non ha mai visto un rubino così bello e delle pietre di tale purezza.
Le acquisterà volentieri, per 750mo totali: progetta di rivenderle in qualche città nanica, o magari far incastonare il rubino in una qualche statua di un leggendario re nanico...
Il nano si chiama Dofahd e, insieme all'umano Fred silenzioso sul retro e alla mezzorca Alyxa impegnata a pranzare di gusto, augurano agli avventurieri fortuna e fama.

Verso sera cenano alla locanda per poi andare alla carovana: si preparano per partire all'alba verso il porto più vicino, Hafna, e prima di addormentarsi si allenano.
Dexio si concentra sul riprendere la mano con lo spadone di 3.5m d'osso e acciaio che ha comprato, Silva proverà ad assorbire i suoi stessi incantesimi elettrici, mentre Zanark sfida un po' tutti a braccio di ferro rimanendo imbattuto.

						In Viaggio verso Hafna
11 Kisaragi 981
All'alba il gruppo è sveglio e parte verso ovest, tornando da dove sono venuti. Guiderà Durga per le prime ore di viaggio, sostituita da Kaato. Non appena prende le redini, suggerisce a Dexio di riprovare il secchio dato che è passato un giorno: il secchio riproduce 3l d'acqua che Dexio, preso dalla felicità di aver scoperto come funziona, rovescerà addosso al gruppo seduto sulla carovana. Silva e Zanark, infastiditi, gli tirano entrambi un pugno contemporaneamente, facendolo capitombolare di sotto dalla carovana. Kaato ferma la carovana per farlo risalire, per poi ripartire.

Verso le 14 si accampano per far riposare braccia e cavalli.

Finito di riposare e mangiare, riprendono le redini e ripartono. Verso sera si fermano da Al, il contadino gnomo.
Lo pagheranno 1mo per poter fare una copertura per la carovana, ricordandosi delle raccomandazioni dello scudiero di Grillir, e gli daranno altre 6mo come "investimento": sperando in una collaborazione proficua, gli donano queste monete d'oro affinché investa nella fattoria. Al li ringranzia, è al settimo cielo, e li invita a passare la notte al caldo in casa sua.

						La Resa dei Conti con Elgruind
12 Kisaragi 981
Al risveglio notano la nuova copertura della carovana, ben fatta, e all'alba ripartono verso Hafna.
Poche ore dopo, verso mezzogiorno, il loro tragitto è interrotto da due persone ferme in mezzo alla strada: uno è Elgruind, il brigante incontrato pochi giorni prima, ed è accompagnato da una tiefling dalla pelle viola e dalle lunghe corna che sostituiscono le sopracciglia, gli occhi dorati e la lunga coda.
Elgruind dirà loro di fermarsi poiché hanno un conto in sospeso, e i cavalli si fermano di colpo sotto l'effetto di un qualche incantesimo.

Vengono intrappolati, con Elgruind e la tiefling davanti a loro e 5 scagnozzi nascosti negli alberi a lato.
Nel giro di un minuto si consuma un combattimento all'ultimo sangue:
	- Ragnar viene sbalzato a terra da un Disintegrate della tiefling, svenendo. Verrà curato da Zanark
	- Silva, dopo essersi imbattuto in uno scagnozzo nel bosco, prenderà un Fire Bolt per proteggere Ragnar, e una freccia subita poco dopo lo farà svenire. Verrà curato da Miryks
	- Dexio si nasconde fra gli alberi, preceduto da Kaato che malmenerà due scagnozzi in un'area di buio magico da lui generata
	- Zanark placcherà Elgruind, malmenandolo e incutendogli terrore fino a spezzargli l'osso del collo
	- Durga spaccherà il cranio di uno scagnozzo a suon di catenate nelle tempie

Il gruppo esce vincitore dallo scontro, ma la vittoria è stata sudata e assolutamente non scontata.
Troveranno 380mo e 70ma, spade e balestre possedute dai nemici e una spilla dallo spiccato potere magico altamente percepibile.
Dopo aver analizzato e spartito il bottino, si riposano al lato della strada. Kaato sfrutterà il proprio secchio magico, dopo averlo nuovamente testato invano pronunciando "sperma", per far bere i cavalli.
Partiranno poche ore dopo, e proseguiranno il loro viaggio verso Hafna

						L'Arrivo ad Hafna
13 Kisaragi 981
Verso l'ora di pranzo arrivano alla città. Vengono subito fermati dalle guardie che, dopo aver chiesto il pedaggio, li informano che la città è stata recentemente minacciata per la seconda volta: un mese fa, a seguito della minaccia, una viverna apparve a Nord. Vinsero a fatica, e questa volta il messaggio è simile:

"All'erta dovrete rimanere, o la città vedrete cadere!
La saetta pia alle porte arriverà,
da essa apparirà e la morte porterà.
La salvezza avrete se il flagello sconfiggerete,
ma essa sarà breve e la vendetta non sarà lieve."

La lettera, apparsa sulla porta della caserma conficcata con una freccia, riporta un logo in fondo: una saetta cerchiata. L'impressione è che chi minaccia voglia divertirsi e non intenda seriamente conquistare la città ma divertirsi assistendo ad un rovinoso scontro all'ultimo sangue in nome della difesa dei civili.
Il gruppo dà disponibilità in caso accada qualcosa, ma progettano di partire con una nave il prima possibile.
Dopo aver lasciato la carovana, il gruppo si divide...

Kaato, Durga e Miryks si dirigono dal fabbro Luca. Dopo un po' di contrattazione, Kaato ottiene una katana che il fabbro aveva in bottega, posseduta da un avventuriero, per qualche moneta d'oro. Vendette anche sciabole e archi che il party recuperò dai malviventi sconfitti il giorno prima.
Durga commissionò al fabbro due catene da 4Kg ciascuna e comprò una stella del mattino, il tutto per una ventina di monete d'oro, mentre Miryks si accordò per poter far fare un'armatura in cuoio per Loki, il suo fidato lupo. Ne approfitteranno per fare una domanda su un nome sentito pochi giorni prima: scoprono che Gesù è un mezzorco di 400 anni circa, che si dice essere "profeta dell'unico vero Dio" e vivere da eremita.


Ragnar e Zanark andranno nelle varie botteghe a vedere cosa c'è in vendita e fare domande su Rafir. Purtroppo non otterranno informazioni, ma faranno la conoscenza di un mercante che ha avuto a che fare con Rafir in passato: Alfred, vecchio umano dalla lunga barba bianca che gestisce un piccolissimo negozio che vende parti di mostro. Le pareti sono coperte di scaffali con occhi, squame, zampe e corna in bella vista. Dopo aver scambiato qualche parola si saluteranno senza aver ottenuto informazioni utili su Rafir, ma solo che ha avuto a che fare con Alfred poco tempo fa in merito a pezzi di drago o viverne.
Si diressero al negozio di magia segnato sulla mappa della Bjurln Cartografie che era alle porte della città. L'edificio è molto ampio e alto, le sale interne sono marmoree e riempite di tavoli e scaffali con tomi, libri, staffe, gioielli e altri oggetti magici di varia natura e potenza, il tutto diviso in livelli di potenza o di sapere. All'interno e all'esterno vi è un viavai di studenti, insegnanti, incantatori, maghi e stregoni, alcuni pronti ad aiutare e altri indaffarati nelle loro mansioni. Vengono avvicinati da Alandriel, un'alta elfa bionda molto affascinante e formosa. Faranno qualche domanda su dove trovare delle armi magiche e dei tomi per studiare magia per Ragnar, e libri sugli effetti magici degli ingredienti culinari per Zanark.
La curiosità però prende il sopravvento e Zanark chiede se custodiscono oggetti magici estremamente potenti, e Alandirel si offre di mostrarli loro. Verranno scortati da 8 guardie in armature dorate luccicanti in una stanza semicircolare al culmine di uno stretto, nascosto e controllato corridoio. Fermi sul ciglio della porta vedono che sulla parete opposta, curva, ci sono 10 teche in vetro da cui sgorga un potere magico enormemente potente che quasi spaventa Zanark, ma che incuriosirà estremamente Ragnar.
Nelle teche sono custoditi:
	- Una Pergamena luccicante dorata, completamente scritta con vari simboli irriconoscibili
	- Un'Armatura completamente trasparente come vetro limpidissimo
	- Una Lancia dorata dalla punta nera come la pece
	- Un'Anello lucido e trasparente come il cristallo, custodito su un cuscino in velluto rosso
	- Un Mantello dal colore indefinito, trasparente a seconda dell'angolo con cui lo si osserva
	- Un Tomo alto due spanne, dalla copertina in pelle nera, sulla quale vi sono scritte e intarsi in oro
	- Un Bracciale lungo fatto come di catene nere e rosse, come se fossero fatte di brace incandescente
	- Un paio di Stivali
	- Un Cannocchiale
	- Una statua di una Rana con un unico, grande, bulbo oculare al centro della testa
Qualsiasi informazione a riguardo è "segreto di Stato" secondo Alandriel.
Livelli di Studio
	1 Novizio
	2 Novizio-Intermedio
	3 Intermedio
	4 Intermedio-Superiore
	5 Superiore
	6 Esperto
	7 Maestro

Dexio e Silva si dirigeranno verso la locanda in cerca di informazioni.
Con un boccale di birra in mano, Silva fece domande al locandiere sul presunto gruppo di briganti della Saetta che minacciano la città e di eventuali tipi loschi che visitarono la locanda di recente. Il locandiere dice di aver visto solo un tizio che portava sia il cappuccio che una maschera sulla parte inferiore del viso, ma a parte lui nessun altro. Suggerì, inoltre, di andare alla fortezza, dal capo delle guardie e della città, se avesse voluto informazioni più precise riguardo le indagini.
Insieme quindi, Silva e Dexio si diressero alla fortezza di Hafna. Superata la porta principale dicendo di avere informazioni riguardo il gruppo di malviventi, incontrano il capo delle guardie: è un umano dalla stazza imponente, lo sguardo molto poco diplomatico, che in quel momento stava leggendo una pergamena dall'aspetto importante, seduto con le gambe sul tavolo.
Appena li vide entrare, chiese senza troppi indugi cosa fossero venuti a fare. Silva disse di avere informazioni utili sui briganti e il capo chiese che tipo di informazioni avesse sui "Figli di Zeus". Silva rimase interdetto, e rispose che forse i Figli di Zeus cercavano lui, essendo la banda che assaltò il suo monastero tanti anni prima e uccise tutti tranne lui. Dexio rimane in silenzio, sorpreso dalle rivelazioni.
Giungono ad un piano, da discutere il giorno successivo: Silva farà da esca per tendere un agguato ai Figli di Zeus fuori dalla città. Ma poco dopo che Silva e Dexio uscirono dalla città, nubi e lampi iniziarono a riempire il cielo: due elementali, uno della Terra e uno dell'Aria, apparvero alle porte della città.

Il combattimento avvenne sotto una forte tempesta. Dexio riuscì a parare due potenti colpi dell'Elementale della Terra, la cui onda d'urto ha spazzato via la pioggia intorno ai due per pochi istanti. Silva aiutò Miryks a incendiare delle frecce grazie ad una piccola fiamma fatta levitare vicino all'elfa, che avrebbe attaccato l'Elementale dell'Aria. Anche Ragnar attaccava quell'Elementale, mirando con incantesimi di fuoco. Zanark nel frattempo aiutava Dexio contro l'Elementale della Terra.

Dopo aver vinto, si lamentano subito con il generale dell'inutilità dei soldati scelti messi a disposizione. Il generale però li salutò con fretta e scomparve, ed il gruppo si ritirò nella locanda per dormire.

						L'Interrogatorio ai Figli di Zeus
14 Kisaragi 981
Al risveglio, si ritrovano tutti e riflettono sulle vicende della giornata precedente. Concordano nel trovare il comportamento del generale sospettoso, o quantomeno disinteressato al benessere della città. Mentre Durga e Miryks si dirigono dal fabbro, Kaato al negozio di magia e Ragnar si ritira per leggere uno dei libri che ha comprato, Zanark, Dexio e Silva vanno decisi dal generale.

I tre però non lo trovano: le guardie riferiscono che non si è più visto dalla notte scorsa. Dopo varie ricerche, nella stanza e nella città, concludono che sembra essere scappato facendo perdere le tracce. Non ci sono state nemmeno tracce magiche, e nella loro testa si insedia l'idea che sia un mutaforma che ha preso il posto del generale. Le guardie, in effetti, riferiscono che ultimamente si è comportato in maniera meno severa e decisa, e che ha elargito molte meno punizioni del solito.
Mentre parlano con le guardie, Dexio nota qualcosa: una delle tre ha reazioni discordanti dalle altre due, come se non fosse sorpresa delle rivelazioni. Decidono di interrogarla, ma prima mandano una delle due guardie fidate a ottenere del Siero della Verità al negozio di magia.
Grazie all'interrogatorio scoprono che i Figli di Zeus hanno una base a Nord, in una torre a metà strada tra Hafna, Grillir e Melar. Scoprono anche che in città ci sono 5 infiltrati: lui, altre due guardie, colui che ha preso posto del generale e un locandiere mezzorco. Riusciranno a interrogare anche il locandiere: manderanno la guardia fidata e Kaato, che nel frattempo li aveva raggiunti poiché aveva visto la guardia correre avanti e indietro e si era incuriosito, ad arrestarlo. Dopodiché la guardia fidata radunerà tutte le guardie in città per ispezionarle: i membri dei Figli di Zeus sono marchiati da una saetta sul torso, e con questa informazione dovrà scoprire l'identità delle due guardie infiltrate rimanenti.
Nel frattempo, la posizione di colui che ha preso il posto del generale rimane ignota.

Prima dell'interrogatorio, dopo essere stati raggiunti da Miryks, che aveva ritirato l'armatura in cuoio per il suo lupo Loki, iniziano a cercare nella stanza e trovano qualcosa: dietro un armadio vi è un buco nel muro, con all'interno un sacco enorme e dentro il sacco, malmenato e tumefatto, il generale. Stanco e scosso per le botte, si sveglia subito incazzato ma colmo di gratitudine verso il gruppo che l'ha salvato. Bevendo birra, custodita in una botte personale nella sua scrivania, e dando autorizzazioni osserverà e ascolterà l'interrogatorio. La sua rabbia fa trasparire il carattere rude di cui è famoso: più volte ripetè di voler scuoiare personalmente la draconide a capo del Figli di Zeus e pure il tizio che ha preso il suo posto.
A fine giornata, quando insieme agli altri andranno verso la locanda, promuoverà la guardia che più di tutti ha aiutato alle indagini, la guardia fidata che in quel momento stava ispezionando il migliaio di soldati fuori dalla fortezza.
Con una birra alla locanda, offerta dal generale attingendo da un sacchetto di un centinaio di monete d'oro preso dalla sua stanza, il gruppo conosce finalmente il suo nome: Rofus, un umano di 2.20m d'altezza e dalla stazza di un mezzorco ben piazzato.
Il gruppo riferisce di aver bisogno di una nave per raggiungere Yeonan e Rofus dice loro che è disponibile una nave, un brigantino, inutilizzato al porto, e che può essere loro come ricompensa per l'aiuto dato.

Poiché nessuno del gruppo sà guidare una nave di quelle dimensioni, Silva andrà da un tipografo in città e farà stampare 25 manifesti in cui si cerca un pilota disposto ad aiutarli, ovviamente dietro compenso. Li appenderà in punti della città abbastanza frequentati.

Kaato, desiderava parlare con Alariel, la bionda elfa soprannominata una degli "Dei della Magia" contemporanei. Dopo aver fatto domande, un paio di addetti del negozio di magia gli diranno di essersi diretta a Nord fuori città. Giunto nel bosco antistante la città, abbandonerà l'idea e tornerà indietro ma viene assalito da 3 lupi. Riuscirà a sconfiggerli, ma sverrà pochi istanti dopo a causa del sangue perso.

Di Durga, invece, si persero le tracce poco dopo che ottenne le proprie catene nuove dal fabbro.


						La Milbona
15 Kisaragi 981
La mattina dopo, il gruppo si rende conto dell'assenza di Kaato e Durga. Si domandano a vicenda dove possano essere: Miryks ha visto Durga l'ultima volta dal fabbro, il giorno prima, mentre Kaato è stato visto nei pressi del negozio di magia poco dopo aver aiutato con l'interrogatorio.

Al negozio di magia, scoprono che Kaato cercava Alandriel, e gli fu consigliato di uscire dalla città in direzione ovest perché lei era andata di là qualche ora prima. Troveranno una pozza di sangue secco, poco fuori città, con un biglietto scritto in giapponese. Un traduttore del negozio di magia, chiamato a rapporto da Rofus, rivelerà che il biglietto dice "Stiamo torturando Kaato a Kenraha. Tanto non capirete quello che c'è scritto hahahahahahaha".

Al molo, Ragnar fà qualche domanda per sapere se durante la notte sono partite persone che corrispondevano alla descrizione di Kaato o Durga. Scoprirà che l'accesso al molo è completamente libero, e gli addetti si limitano a controllare che il carico sia regolare e che non si verifichino problemi, senza chiedere mete e destinazioni. Però un addetto rivela di aver visto una mezzorca, forse una schiava poiché portava delle catene, dirigersi su una nave passeggeri e partire a bordo di essa.

Mentre attendono il traduttore, Rofus farà entrare un ragazzo mezzelfo, tale Alark Tonan: ha visto i manifesti in cui cercavano un timoniere. Lavora su un peschereccio qui ad Hafna ma è stufo di fare sempre il giro a pochi km a largo della città e vuole visitare il mondo. Non chiede una paga, solamente vitto e alloggio sulla nave, in cambio la piloterà al meglio delle sue capacità.
Il gruppo lo accoglie, si presentano e subito gli dà un compito: scaricare il carico della Freeway sul brigantino.

Durante la giornata il gruppo discuterà del proprio futuro: nominerà il brigantino "Milbona" e Zanark viene estratto a sorte come capitano. Seguirà una discussione sulle mansioni del capitano: esso fungerà da portavoce del gruppo, le decisioni verranno prese democraticamente e, in caso di stallo o pareggio, il capitano avrà la possibilità di scegliere, sempre nell'interesse del gruppo.
Mentre Alark carica la Milbona, Zanark farà una serie di acquisti di cibo e ingredienti per poter provare delle ricette che ha letto nel libro acquistato recentemente e Silva comprerà una boccetta purifica-acqua, dalla capienza di un boccale, al negozio di magia: quando viene riempita di acqua, la rende bevibile e potabile in una manciata di secondi senza aver bisogno di cariche o utilizzi giornalieri.
Acquistarono anche 6 canne da pesca.

In totale, dividendo le spese, il gruppo spende 5mo a testa: Alark incluso, diventando ufficialmente un membro del gruppo.

Poco prima di partire, notando il poco spazio a bordo, venderanno i cavalli per 111mo a Rofus e, verso sera, partiranno: li attende un mese di viaggio alla volta di Yeonan.
Durante le prime ore di viaggio, dopo essere usciti dal porto, Alark spiega loro come timonare partendo dalle basi.

I 14 giorni successivi passeranno molto tranquilli, con un mare calmo che cullerà le loro attività di pesca, incantamento, cucina e chiacchiere sul proprio passato.

						Il Galeone di Dentidoro
30 Kisaragi 981 d.L.
La mattina incrociano un enorme galeone, dallo scafo azzurro armato di tre file di cannoni e dalla bandiera nera con una stella a 5 punte. Passeranno uno accanto all'altro, stando attenti ad evitarlo accuratamente: a bordo quella che sembra una ciurma di pirati li guarda sogghignando, come per schernirli. Il capitano della nave, un uomo panciuto dal grande cappotto nero, la benda sull'occhio, il cappello tricorno e la gamba di legno, li osserva da lontano e Silva decide di rispondere allo scherno mimando la camminata zoppicante del capitano.
Il galeone risponderà con una potente cannonata... che finisce a pochi metri dallo scafo della Milbona.
Poche ore dopo il galeone scomparirà oltre l'orizzonte, nella direzione da cui il gruppo è partito.

1 Temar 981 d.L.
Il giorno inizia con una pericolosa tempesta che minaccia di strappare le vele della Milbona. Sotto consiglio di Alark, decidono di ammainare le vele, calare l'ancora e attendere coperti da una vela di ricambio.
Verso mezzogiorno la tempesta si placa, permettendo loro di ripartire. Dietro di loro, però, il galeone è ricomparso quasi dal nulla.


Con il galeone a circa 5Km di distanza da loro iniziano a temere di essere il loro bersaglio. Decidono di aspettare a ripartire e lasciarlo passare.

Passeranno altri 10 giorni senza eventi particolari, durante il quale pescano, si allenano con le proprie armi, fabbricano altre freccie, cucinano e incantano.

11 Temar 981 d.L.
Immersi nella fitta nebbia sin dalle prime luci del mattino, sono costretti a frenare di colpo gettando l'ancora quando si imbattono nel galeone ormai familiare, che sembra fermo ad attenderli.
Fermatisi vicino al galeone, vengono tirati verso di esso dai marinai e le due navi portate fianco contro fianco. Il capitano si presenta: si fà chiamare Dentidoro, ironico per via della sua dentiera malmessa, e fà notare loro di star viaggiando da settimane con alcune delle vele chiuse: li ha doppiati un paio di volte e di solito non supera così spesso navi delle dimensioni della Milbona.
Alark, imbarazzato, capisce che Dentidoro ha ragione e si giustifica dicendo che l'aveva detto che era la prima volta con una nave di quelle dimensioni, al ché il resto del party si dimostra comprensivo e ci ride su ringranziando Dentidoro.
Offre loro delle provviste di cibo e alcool, ma il party rifiuta cortesemente. Attendono che il galeone riparta, e poi si rimettono in viaggio: arriveranno a Yeonan 5 giorni dopo, il 28esimo giorno di viaggio, grazie alle vele completamente aperte e il vento a favore.


						Domande e giri per Yeonan
16 Temar 981 d.L.
L'attracco a Yeonan procede liscio, e Alark si offre per rimanere alla Milbona a controllare. Il resto del gruppo si divide in città dopo aver consultato la mappa cittadina appesa al molo.
Dopo qualche investigazione con il personale del porto, scoprono le probabili posizioni dei loro compagni:
- Kaato è sceso recentemente con Tao Xiuying, il maestro dell'omonimo Dojo a capo della città
- Durga lavora come pescatrice e scaricatrice di porto, ed è partita recentemente. Di solito torna dopo qualche giorno


In città, Ragnar si dirige al negozio di magia nella zona commerciale. I mercanti sono tutti provvisti di cilindro in testa e molto cordiali, gestendo un negozio famoso e ben fornito. Dopo aver chiesto se avessero libri di incantamento, e aver ottenuto risposta affermativa, propone loro uno scambio di favori e, dopo aver parlato con il responsabile e gli altri mercanti, giungono ad un accordo: Ragnar verrà marchiato con il Marchio del Profanatore, ogni qualvolta troverà un oggetto magico questi mercanti lo verranno a sapere e attenderanno a seconda di quanto distante da loro si trova. Se dopo un tot di tempo ancora non è andato da loro a consegare ciò che ha trovato, si impegneranno a raggiungerlo e ottenere l'oggetto con ogni mezzo necessario. In cambio, Ragnar ottiene libero accesso ai libri di incantamento in loro possesso.
Silva, nello stesso negozio, dopo un po' di negoziazione ottiene dei guanti che fanno al caso suo: se indossati e usati per pararsi da un attacco elementale mentre attiva Absorb Element, dimezzano ulteriormente i danni.
Sottoscriverà anche la tessera punti del negozio, un rettangolo in cuoio rigido con 10 spazi. Ogni 100mo di spesa viene riempito uno spazio e a 10 punti ottiene 500mo di sconto sul singolo acquisto.

Zanark e Dexio fanno domando in giro cercando di ottenere informazioni sul lich che Momok ha chiesto loro di sconfiggere. Il locandiere, un nano di nome Roger, fa capire loro che le domande che stanno ponendo sono scomode, e lascia intendere di voler parlare in privato questa notte. Preparerà una stanza per parlare in privato con Zanark e Dexio.
La sera, dopo aver cenato alla locanda tutti insieme e aver deciso il piano d'azione per salvare Kaato, Zanark vede il locandiere dirigersi al piano superiore dove sono le camere e nota che gli fa cenno di seguirlo.

Raggiunto il locandiere nella stanza, Zanark sta molto in guardia perché teme sia una trappola. Però il locandiere, disperato, si siede sul letto e inizi a raccontare...

80 anni fa circa, una gang da una stella a sei punte come simbolo girava per la città. Essendo l'ennesima gang, nessuno dava loro più peso di tante altre, ma il loro numero continuava ad aumentare e ogni volta c'erano facce nuove. Un giorno chiesero alla locanda di suo padre l'ennesimo pizzo, ma stavolta suo padre si oppose. Lo ritrovarono giorni dopo, ma ormai era l'ombra di sé stesso: fu sottoposto a torture e la sua mente era completamente assente.
Roger chiuse la locanda, riaprendola solo pochi anni fa insieme alla moglie Brunilde. Offre a Zanark ed al suo gruppo il suo sostegno: alloggio gratuito ogniqualvolta avessero bisogno e sconti sul cibo, per aiutarli a fermare il Lich delle Sette Punte.


						Il Salvataggio di Kaato
17 Temar 981 d.L.
Verso mezzogiorno circa mettono in atto il piano previsto: Silva inizia a dirigersi nella cittadella dei doji verso il Dojo principale, quello di Tao Xiuying, mentre Dexio, Miryks, Ragnar e Zanark si mettono a distanza di sicurezza a controllare il dojo dall'esterno e pronti ad intervenire in caso di problemi.
Silva raggiunge la porta principale del dojo. Le due guardie ai lati non proferiscono parola ma fanno semplicemente cenno di entrare: troverà Kaato che, tranquillo ma con sguardo assente, sta spazzando i tatami del dojo.
Silva prova a toccare Kaato sulla spalla ma Kaato schiva e risponde con una botta ben piazzata alla bocca dello stomaco di Silva, che lo spinge di 2-3m indietro. Subito Kaato prova a scappare, Silva lo agguanta alle caviglie facendolo cadere faccia a terra, ma anche Silva si sente strattonare indietro: un forzuto mezzelfo vestito da allenamento lo tira verso il centro della sala e ha tutta l'aria di aver poco di cui parlare. Kaato si rialza e si nasconde in una sala laterale.

Il mezzelfo intima Silva di prepararsi al combattimento, Silva cerca la via diplomatica e dice di non avere armi e chiede perché combattere. Il mezzelfo scaraventa via la propria katana e corre verso Silva. Silva scappa verso l'uscita, ma la porta non c'è più, sembra sostituita da un resistente muro di legno. Prova a sfondarlo con un pungo, ma si frattura le nocche della mano destra.
Con qualche colpo ben assestato, il mezzelfo malmenerà Silva fino a farlo svenire.

Qualche ora dopo, Kaato ritorna in sé. Si rende conto di star spazzando il dojo e sono circa le 17 del pomeriggio. Facendo finta di niente, comportandosi come se fosse ancora sotto l'effetto del siero di controllo, ripone la scopa e si dirige verso l'area di allenamento. Non riconosce nessuno, essendo tutti nuove reclute, ma scorge Zanark da lontano, all'interno di un magazzino, e si avvia per raggiungerlo. Subito però viene pedinato da due reclute, che lo intimano di non fare scherzi e tornare al dojo, o le cose si metteranno male. Kaato li convince che gli hanno dato l'ordine di andare al magazzino a prendere del cibo, e i due abboccano.

Raggiunto il magazzino, Zanark li attende al piano terra sorpreso di vederlo con due samurai. Uno di essi chiude minacciosamente la porta, Zanark lo trafigge con la falmberga infuocata, lo blocca al muro incendiandogli la mano, poi lo scaraventa a terra spaccandogli la testa accecandolo e finendolo poco dopo.
Kaato attacca la seconda recluta ma viene trafitto allo stomaco e inizia a perdere sangue. Viene salvato da Zanark che placca la recluta e la scaraventa sfondando delle casse dietro, ma in fin di vita dopo aver ricevuto diverse spadate da Zanark la recluta riesce quasi ad ucciderlo con la propria katana. Kaato lo finirà in tempo, attaccandolo con la katana della recluta uccisa da Zanark. Troverà una pozione di cura nel magazzino e delle bende, con cui entrambi gestiranno le proprie ferite.
Vengono raggiunti da Ragnar, Dexio e Miryks e iniziano a pensare ad un piano su come salvare Silva.
